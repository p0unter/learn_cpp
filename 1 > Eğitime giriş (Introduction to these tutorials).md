## Hoşgeldin!

C++ eğitimlerine hoş geldiniz! Herşeyden önce, bu eğitimin amacı C++ öğrenmeyi kolaylaştırmaktır.

Diğer pek çok site ve kitaptan farklı olarak, bu eğitimler daha önce herhangi bir programlama deneyiminiz olduğunu varsaymaz. İlerledikçe bilmeniz gereken herşeyi size öğreteceğiz, yol boyunca da birçok örnek vereceğiz.

İster hobi olarak, ister profesyonel gelişim amacıyla C++ öğrenmek istiyorsanız, doğru yerdesiniz!

Trinidad'li okuyucumuz Syam'ın referansı:

> Bu web sitesinin C++'ı ne kadar mükemmel bir şekilde açıkladığı ve programlamayı ne kadar mükemmel öğrettiği inanılmaz bir şey. "Programming: Principles and Practice Using C++ (Programlama: C++'ı kullanarak İlkeler ve Pratikler)" [C++'ın yaratıcısı Bjarne Stroustrup'dan] kitabını okudum ve oldukça kafa karıştırıcıydı... Bu web sitesi tek seferde her şeyi açıkça ortaya koyuyorve bilmeniz gereken her şeyi açıklıyor. Bir şekilde benim neyi bilmediğimi ve neyi bilmem gerektiğini biliyorlar. Sanki gelecekteki ben geçmişe gidip bana hangi hataları yapacağımı öğretiyormuş gibi.

## Ders Yapısı
Bu giriş bölümündeki dersler, C++'ın ne olduğu, nasıl ortaya çıktığı, programların nasıl çalıştığı ve kendi programlarınızı oluşturmak için hangi yazılımları yüklmeniz gerektiği konusunda size biraz bilgi vermeyi amaçlamaktadır. Hatta ilk programınızı kendiniz yazacaksınız.

Sonraki bölümlerde C++ dilinin farklı bölümleri incelenecektir. İlk bölümde (chapter 1), C++'ın birçok temel kavramı hakkında genel ama yüzeysel bir genel bakış elde edeceksiniz, böylece bazı basit programlar yazmaya başlayabiliriz. Sonraki bölümlerde bu kavramlar derinlemesine incelenecek veya yeni kavramlar tanıtılacaktır.

Her bölümün bir teması vardır ve bu tema altındaki derslerin çoğu genellikle bu temayla ilgilidir. Her ders veya bölüm için harcamanız gereken önerilen bir zaman miktarı yoktur; materyalde daha anlaşılır olması için daha geniş zamanda ileryebilirsiniz.

## Amaçlar
Başlamadan önce, bu eğitimin birkaç önemli hedefini ele alalım:
- Genel programlama konularının yanı sıra C++'ı da kapsar. Geleneksel ders kitapları belirli bir programlama dilinin temellerini öğrenmede oldukça iyi bir iş çıkarır, ancak dille ilgili diğer programlama konularını kapsamaz. Örneğin, kitaplarda programlama stili, yaygın hatalar, hata ayıklama, iyi/kötü programlama uygulamaları ve test etme bölümleri yer almayacaktır. Sonuç olarak, kitabu bitirdiğinizde bir dilde nasıl programlama yapacağınızı anlamış olabilirsiniz, ancak daha sonra size zarar verecek kötü alışkanlıklar da edinmiş olabilirsiniz! Bu eğitimlerin amaçlarından biri, tüm bu tesadüfi konuların, tartışılmasının mantıklı olduğu bölümlerde ele alınmasını sağlamaktır. Bitirdiğinizde, yalnızca C++'da nasıl programlama yapacağınızı değil, aynı zamanda tartışmasız en az bunun kadar önemli olan C++'da nasıl programlamayacağınızı da öğreneceksiniz.
- Bolca örnek verin. Çoğu insan, metni okumatan öğrendiği kadar, örnekleri takip ederek de çok şey öğrenir. Bu eğitim, öğrendiğiniz kavramların uygulmasını göstermek  için bol miktarda açık ve özlü örnekler sunmaya çalışacaktır. Ayrıca (mümkün olduğunca) şu iki olumsuzluktan da kaçınacağız: Bir örneğin gerekli veya bariz olmayan bir kısmının yer kazanmak için çıkarıldığı elips (aynı zamanda ... olarak da bilinir) ve örneğin ayrılmaz bir parçası olan yeni bir kavramın ne olduğu veya nasıl çalıştığı belirtilmeden sunulduğu açıklanmamış yeni kavram. Her ikisi de tıkanmaya yol açma eğilimindedir.
- Pratik programlar sunun. Birçık dersin ve bölümün sonunda, kenmdi başınıza cevaplamaya çalışabileceğiniz bazı alıştırmalar ve çözümler yer alacaktır. Çözümü bizimkiyle karşılaştırarak neleri farklı yaptımızı görebilir veya eğer takılırsanız sorunu nasıl çözdüğümüzü görebilirsiniz. Daha sonra geri dönüp daha fazla çalışmanız gereken alanlara odaklanabilirsiniz.
- En önemlisi: Eğlenin. Programlama çok eğlenceli olabilir ve eğer eğlenmiyorsanız, programlama için doğru bir ruh halinde değilsiniz demektir. Yorgun veya mutsuz programcılar hata yaparlar ve kodun hatalarını ayıklamak, onu ilk etapta doğru bir şekilde yazmaktan çok daha uzun sürer! Çoğu zaman yatağa gidip, iyi bir gece uykusu çekip, sabah kalktığınızda soruna geri dönerek kendinize biraz zaman kazandırabilirsiniz.

## Bu eğitimden en iyi şekilde yararlanmak
Bu eğitime çalışırken, öğrenme deneyiminizi en üst düzeye çıkarmak için bazı uygulamalar öneriyoruz:
- Örnekleri elle yazın. Bu, sıklıkla nerede hata yaptığınızı öğrenmenize ve yazım hatalarından kaynaklanan çeşitli tanılama mesajlarına aşina olmanıza yardımcı olacaktır. Her satıra girerken, ne işe yaradığını ve genel programa nasıl katkıda bulunduğunu düşünün. Anlamadığınız bir şeyle karşılaşırsanız, bu konuyu daha derinlemesine araştırmanız gerekir.
- Programlarınızda hata yaptığınızda veya hatalar bulduğunuzda, bunları düzeltin. Başkalarından yardım istemeden önce kendi sorunlarınızı çözmeye çalışın. Hataları nasıl bulup düzelteceğinizi öğrenmek, başarılı programlama için kritik bir beceridir. Bir hata ayıklayıcı kullanmayı öğrenmeyi ihmal etmeyin (gelecekteki bir bölümde nasıl kullanılacağını açıklayacağız); programlarınızın nerede hata yaptığını anlamanızda önemli bir araçtır.
- Örneklerle denemeler yapın. Ne olacağını görmek için sayıları ve metni değiştirin. Programları ek işlemler yapacak şekilde değiştirin (örneğin, bir program iki sayıyı topluyorsa, üç sayı toplasın). Programları bozmanın farklı yollarını bulmaya çalışın (bir program sizden bir sayı girmenizi istiyorsa, bunun yerine bir harf girmeyi deneyin ve ne olacağını görün). Örnekleri değiştirerek, onları takip etmekten daha fazlasını öğreneceksiniz.
- Testlere biraz zaman ayırmayı planlayın. Programlamaya yeni başladıysanız, bunları zor bulabilirsiniz (ve beyniniz programlama zihniyetine alıştıkça bu normaldir). İlk seferde doğru cevabı bulamazsanız cesaretiniz kırılmasın. Başarıya giden yolu bulmadan önce birkaç farklı yaklaşım denemeniz gerekebilir. Gerçekten takılırsanız cevaba bakmanızda bir sakınca yoktur. Devam etmeden önce verilen cevabın nasıl çalıştığını anladığınızdan emin olun.
- Öğrendiğiniz kavramları kullanarak kendi kısa programlarınızı yazın. Bu, öğreniminizi pekiştirecek ve hafızanızı güçlendirecektir.
